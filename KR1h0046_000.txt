# -*- mode: mandoku-view -*-
#+TITLE: 問辨錄
#+DATE: 2018-03-30 13:56:43.341059
#+PROPERTY: ID KR1h0046
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 0
<pb:KR1h0046_WYG_000-1a>¶
欽定四庫全書　　　　　經部八¶
問辨録四書類
提要¶
(臣)等謹案問辨録十卷明髙拱撰拱字肅卿新鄭人嘉靖辛丒進士官至禮部尚書文淵閣大學士卒贈太師諡文襄事蹟具明史本傳此編取朱子四書章句集注疑義逐條辨駁如其首論大學謂新民即明徳中事不應¶
<pb:KR1h0046_WYG_000-1b>¶
分之為三綱領不知三在字固顯然並列也至其言賢賢易色四事謂能如是必其務學之至覺生質之美四字朱子可不必加然涵泳語意終以朱子之説為圓他如伊川謂敬事而信一章皆言所存而不及於事拱則謂節用使民非事而何謂孔子之責臧文仲正以其賢而責之備則皆確有所見如此之類亦足備參考而廣聞見明之中葉士大夫務¶
<pb:KR1h0046_WYG_000-2a>¶
以異説相髙尊陸攻朱故相牴牾其獧薄固不可訓至于聖賢經典包括宏深學者見智見仁各明一義但于㣲言奥㫖有所發明則亦不必盡斥羣言堅持門户周易一經程朱往往異義至今原不害並行也拱此書自抒所見時有心得初非故立異同固無庸定繩以一家之説矣乾隆四十二年六月恭校上¶
總纂官(臣)紀昀(臣)陸錫熊(臣)孫士毅¶
<pb:KR1h0046_WYG_000-2b>¶
¶
總校官(臣)陸費墀¶
¶
